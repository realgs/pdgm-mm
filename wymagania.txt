Warunki zaliczenia laboratorium z paradygmatów programowania
------------------------------------------------------------

1) Na każde laboratorium ogłoszona będzie lista zadań, które
   należy rozwiązać w trakcie trwania zajęć. Zadania należy
   rozwiązać w oparciu o omawiane na wykładzie techniki
   programistyczne, przy użyciu wskazanych języków Scala / 
   Ocaml / Java - określone przez prowadzącego.

2) Na liście będą znajdowały się zadania o różnym stopniu
   trudności. Do każdego z zadań podana będzie odpowiednia 
   punktacja razem z treścią.

3) Sumarycznie za każdą listę można otrzymać 10 punktów.

4) Ocena końcowa będzie zależała od otrzymanej liczby punktów 
   z wszystkich list w stosunku do sumarycznej liczby wszystkich
   punktów możliwych do zdobycia:
   0  - 50%  - 2.0
   51 - 60%  - 3.0
   61 - 70%  - 3.5
   71 - 80%  - 4.0
   81 - 90%  - 4.5
   91 - 100% - 5.0

5) Oddanie zadań po terminie zajęć będzie wiązało się z 
   obniżeniem punktacji za zadania:
   1 tydzień           - 50% punktów
   > 1 tydzień            0% punktów

6) Uczestnictwo w zajęciach laboratoryjnych jest obowiązkowe.
   Dopuszczalne są 3 nieobecności nieusprawiedliwione, każda
   kolejna nieobecność nieusprawiedliwiona będzie skutkowała
   obniżeniem oceny końcowej o 1.

7) Oddanie zadań po terminie w przypadku nieobecności
   usprawiedliwionej nie niesie za sobą konsekwencji punktowych,
   o ile zaległe listy zostaną oddane na następnych zajęciach.

8) Studenci zobowiązani są do samodzielnego rozwiązywania zadań.
   Próba rozliczenia zadania, którego student nie jest autorem, 
   blokuje możliwość rozliczenia danego laboratorium (zero oddanych 
   zadań), a w przypadku recydywy, skutkuje oceną niedostateczną z 
   przedmiotu.
